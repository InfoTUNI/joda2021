---
layout: default
title: Suorittaminen / JODA 2021
---

# Suorittaminen

Opintojaksosta voi kerätä yhteensä 30 pistettä.
Oppimispäiväkirjasta on tarjolla 18 pistettä ja
harjoitustyöstä 12 pistettä.

Suorittaminen edellyttää yhteensä 15 pisteen keräämistä.

Tiivis ohje oppimispäiväkirjan kirjoittamiseen:

1. Kerro osallistuitko viikon opetukseen ja kuvaa päiväkirjan laatimisessa käyttämäsi aineisto.
2. Tiivistä jokaisen luentoviikon keskeiset asiat tekstiksi.
3. Kirjaa lisäksi ylös viisi oivallusta tai tärkeintä oppimaasi asiaa erilliseksi listaksi.
4. Listaa yhdestä kolmeen kehityskohdetta tai flippausvinkkiä luentoviikolle.
5. Kokoa noin kymmenen koodirivin demo viikon aikana oppimastasi.

Oppimispäiväkirja karttuu noin yhdellä A4-sivulla viikossa.

Perusta oppimispäiväkirjaa varten verkkoon dokumentti, jota päivität kevään mittaan luentojen edetessä. Parhaassa tapauksessa toteutat oppimispäiväkirjan Jupyter-työkirjana (notebook).

Kerro dokumentin osoite Moodlessa.

Oppimispäiväkirjat arvioidaan seuraavien kriteerien perusteella:

* **Kattavuus ja oikeellisuus:** Kiitettävä oppimispäiväkirja kattaa toteutuskerran kokonaisuutena ja on asiasisällöltään moitteeton. Välttävä päiväkirja sisältää hajanaisia havaintoja joista merkittävä osa on virheellisiä.

* **Soveltava vastaan luettelomainen:** Kiitettävässä oppimispäiväkirjassa opiskelija jalostaa luennolla esitettyjä ajatuksia edelleen ja muodostaa viikon teemasta eheän kokonaisuuden. Välttävässä oppimispäiväkirjassa opiskelija toistaa luennolla läpikäydyt asiat sellaisenaan.

* **Pohdiskelu ja reflektointi:** Kiitettävässä oppimispäiväkirjassa opiskelija peilaa viikon teemoja omaan osaamiseen ja pohtii teemoja myös harjoitustyön näkökulmasta. Välttävässä oppimispäiväkirjassa asiat on esitetty annettuina ja irrallisina toteamuksina.

Demokoodi voi olla valmistakin, mutta parhaassa tapauksessa omaan käyttöön räätälöityä ja vähintääkin kommentoitua. Lähdeviittaus on paikallaan myös koodin tapauksessa.

Palauta oppimispäiväkirja samassa yhteydessä kuin harjoitustyö, viimeistään perjantaina 14. toukokuuta 2021. Katso ohjeet palautukseen [harjoitustyöohjeesta](https://jodatut.github.io/2021/harjoitustyo/#loppuraportti).
